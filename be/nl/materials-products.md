---
title: Materialen & Producten
ref: materials-products
---

## Welke informatie kan ik hier terugvinden?
Op deze pagina vindt u alle materialen en producten die bekend zijn in de database van Madaster, andere publiek beschikbare databases én alle producten die u zelf heeft ingevoerd op het platform (via het proces; verrijking van een bronbestand). Onder het dichtgeklapte filter ‘Bron’ aan de linkerkant is een opsomming van de beschikbare databases met materialen en producten te vinden waartoe u toegang heeft. Alle materialen en producten uit de Madaster-database kunt u vinden door 'Madaster' te selecteren in het filter. Uw eigen materialen en producten zijn te vinden door te filteren op de naam van uw eigen account. Andere gebruikers buiten uw account kunnen de materialen die u heeft toegevoegd niet zien, zij zien zelf ook alleen wat zij zelf hebben toegevoegd. Wilt u een overzicht met materialen en producten die binnen uw account zelf zijn toegevoegd,dan kunt u door middel van het filter-icoon een selectie maken van de gewenste gegevens. De Madaster-database is voor iedere gebruiker zichtbaar. Deze gegevens kunnen niet aangepast worden. Materialen en producten die zelf zijn toegevoegd kunnen wel bewerkt worden, maar dit is afhankelijk van de rechten van de gebruiker.

Indien u alleen materialen wil zien in het overzicht kunt u het filter 'producttype' openklappen. Wanneer u hieronder vervolgens 'Materiaal' selecteert, zult u alleen de materialen terug zien die binnen het Madaster-platform bekend zijn. Binnen Madaster kennen we naast materialen vier soorten producten: Volume, Oppervlakte, Lengte en Stuks producten. Wanneer u niet precies weet naar welk type product u op zoek bent, kunt u alle 4 de types selecteren, in dat geval zullen alle producten getoond worden.

## Hoe voeg ik een nieuw materiaal toe?
Er zijn twee manieren om een nieuw materiaal toe te voegen:
1. Onder de tab 'Materialen & Producten' op de administratie pagina staat in de balk onder de naam van de tab de knop 'Materiaal toevoegen'. 

2. Het is ook mogelijk om een nieuw materiaal toe te voegen vanuit het verrijken. U kunt op dit scherm komen door op de knop ‘Bekijk details’ achter een bronbestand te klikken. Vervolgens kunt u naar het tweede tabblad 'Verrijken' gaan. Hier ziet u een overzicht van alle elementen uit uw bronbestand. Indien het element nog niet gekoppeld is kunt op op het 'koppel'-icoontje klikken. Er komt een scherm tevoorschijn met daarin een kopje 'Creëer nieuw' en klik daaronder de knop 'Materiaal'. Indien het element al wel gekoppeld is,kunt op de drie puntjes aan het einde van de regel klikken en vervolgens op 'Opnieuw koppelen'. Hetzelfde scherm als hiervoor beschreven zal verschijnen.

Via beide opties komt u op het scherm om een nieuw materiaal toe te voegen. Vul vervolgens alle gegevens in over het materiaal waarbij velden die zijn gemarkeerd met een * verplichte velden zijn. Het is mogelijk om de naam en de beschrijving in zes talen in te voeren. Het is alleen verplicht om de naam in te voeren in de taal die binnen het platform geselecteerd is. Indien er in de andere talen geen naam en/of beschrijving is ingevuld, wordt de naam en/of beschrijving naar de andere talen gekopieerd. Druk als u alle gegevens hebt ingevuld onderaan op de pagina op de knop 'Opslaan'. Het materiaal wordt op dat moment aangemaakt in de database en deze is nu terug te vinden in het materialen en producten overzicht.

Hierna komt u op het scherm om de gegevens van het zojuist toegevoegde materiaal verder te specificeren. Door de verschillende tabbladen te doorlopen, kunt u aanvullende gegevens invullen; bijvoorbeeld op het gebied van zoekcriteria en financiële informatie.

## Hoe voeg ik een nieuw product toe?
Er zijn twee manieren om een nieuw product toe te voegen:
1.  Onder de tab 'Materialen & Producten' op de administratie pagina staat in de balk onder de naam van de tab de knop 'Product toevoegen'. 

2.  Het is ook mogelijk om een nieuw product toe te voegen vanuit het verrijken. U kunt op dit scherm komen door op de knop ‘Bekijk details’ achter een bronbestand te klikken. Vervolgens kunt u naar het tweede tabblad 'Verrijken' gaan. Hier ziet u een overzicht van alle elementen uit uw bronbestand. Indien het element nog niet gekoppeld is kunt op op het 'koppel'-icoontje klikken. Er komt een scherm tevoorschijn met daarin een kopje 'Creëer nieuw' en klik daaronder de knop 'Product'. Indien het element al wel gekoppeld is, kunt op de drie puntjes aan het einde van de regel klikken en vervolgens op 'Opnieuw koppelen'. Hetzelfde scherm als hiervoor beschreven zal verschijnen.

Via beide opties komt u op het scherm om een nieuw product toe te voegen. Vul vervolgens alle gegevens in over het product waarbij velden die zijn gemarkeerd met een * verplichte velden zijn. Het is mogelijk om de naam en de beschrijving in zes talen in te voeren. Het is alleen verplicht om de naam in te voeren in de taal die binnen het platform geselecteerd is. Indien er in de andere talen geen naam en/of beschrijving is ingevuld, wordt de naam en/of beschrijving naar de andere talen gekopieerd. In het veld ‘Producttype’ geeft u aan of het een volume-, oppervlakte-, lengte- of een stuks-product is (waarbij een volumeproduct bijvoorbeeld een betonnen balk kan zijn en een stuks-product een airconditioner). **Let op:** het veld producttype is niet meer aan te passen als het product eenmaal is opgeslagen.  Druk als u alle gegevens hebt ingevuld onderaan op de pagina op de knop 'Opslaan'. Het product wordt op dat moment aangemaakt in de database en deze is nu terug te vinden in het materialen en producten overzicht.

Hierna komt u op het scherm om de gegevens van het zojuist toegevoegde product verder te specificeren. Door de verschillende tabbladen te doorlopen, kunt u aanvullende gegevens invullen; bijvoorbeeld op het gebied van zoekcriteria, productsamenstelling en financiële informatie.

## Hoe wijzig ik materiaal- en/of productgegevens?
Als u rechten heeft om materialen en producten te bewerken, kunt u aan het einde van de regel een 'moer'-icoontje zien. Wanneer u hier op klikt komt u op het scherm om de gegevens aan te passen. Wijzig de gegevens die u wilt aanpassen. U kunt bijvoorbeeld de naam van het materiaal/product wijzigen of de leverancier. Wat bij een product niet aan te passen is, is het type van het product.
Klik op de knop ‘Opslaan’ om de gegevens te bewerken en terug te keren naar het overzicht.