---
title: Materialen & Producten
ref: account-materials-products
---

## Welke informatie wordt hier getoond?
Op deze pagina vindt u alle materialen en producten die bekend zijn in de databases van Madaster, andere publiek beschikbare databases én alle databases gedeeld (of aangemaakt) met dit account waarop u rechten hebt.



### Linker kantlijn
Aan de linkerzijde is bovenaan een 'zoek' filter te vinden. Hiermee kunt u op een naam of nummer zoeken in de alle, of in de geselecteerde, bronnen en leveranciersdata.

Onder het dichtgeklapte filter ‘Bron’ aan de linkerkant is een opsomming van de beschikbare databases met materialen en producten te vinden waartoe u toegang heeft:
- Uw eigen materialen en producten zijn te vinden door te filteren op de naam van uw eigen databases. Andere gebruikers buiten uw account kunnen de materialen die u heeft toegevoegd niet zien, zij zien zelf ook alleen wat zij zelf hebben toegevoegd. Wilt u een overzicht met materialen en producten die binnen uw account zelf zijn toegevoegd, dan kunt u door middel van het filter-icoon een selectie maken van de gewenste gegevens. 
- Alle materialen en producten uit de Madaster-database kunt u vinden door 'Madaster' te selecteren in het filter. De Madaster-database is voor iedere gebruiker zichtbaar. Deze gegevens kunnen niet aangepast worden. Materialen en producten die zelf zijn toegevoegd kunnen wel bewerkt worden, maar dit is afhankelijk van de rechten van de gebruiker.
- Materialen en producten uit de andere bronnen kunt u vinden door de betreffende bron of leverancier te selecteren in het filter. 



### Type producten/materiaal
Binnen Madaster kennen we naast materialen vier soorten producten: Volume, Oppervlakte, Lengte en Stuks producten. Wanneer u niet precies weet naar welk type product u op zoek bent, kunt u alle vier de types selecteren. In dat geval zullen alle producten getoond worden. Indien u alleen materialen wil zien in het overzicht kunt u het filter 'producttype' openklappen. Wanneer u hieronder vervolgens 'Materiaal' selecteert, zult u alleen de materialen terug zien die binnen het Madaster-platform bekend zijn. 


### Hoofdscherm
In dit deel van het scherm zijn alle materialen en producten te zien, die voldoen aan de zoek-, of filtercriteria.
In de kolommen wordt respectievelijk de naam, de productcode, het producttype en de leverancier weergegeven.
Als laatste staan twee iconen : een 'pen' icoon om het materiaal of product aan te passen, een pijl icoon om informatie over het materiaal of product weer te geven.


### Hoe wijzig ik materiaal- en/of productgegevens?
Als u rechten heeft om materialen en producten te bewerken, kunt u aan het einde van de regel, achter het materiaal in het hoofdscherm, een 'pen'-icoontje zien. Wanneer u hier op klikt komt u op het scherm van het betreffende materiaal of product, om de gegevens aan te passen. Wijzig de gegevens die u wilt aanpassen. Wat bij een product niet aan te passen is, is het type van het product.
Klik op de knop ‘Opslaan’ om de gegevens te bewerken en terug te keren naar het overzicht.
