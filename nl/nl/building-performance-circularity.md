---
title: Performance Circularity
ref: building-performance-circularity
lang: nl
---

## Welke informatie wordt hier getoond?
De Madaster Circularity Indicator (MCI) en de losmaakbaarheid van het gebouw worden weergegeven. Wanneer een benchmark wordt geselecteerd en informatie beschikbaar is, wordt het gebouw vergeleken met anderen. Hieronder worden de MCI, feedstock input en feedstock output weergegeven voor elke gebouwschil. Onbekende elementen worden getoond zodat ze kunnen worden gewijzigd en op hun beurt in berekeningen kunnen worden opgenomen.

### Madaster Circulariteit Indicator (MCI)
De Madaster Circulariteit Indicator (MCI) geeft elk gebouw een score van 0-100%. Een geheel uit nieuwe materialen opgetrokken gebouw dat eindigt op een stortplaats is een volledig 'lineair' gebouw en scoort 0% op de MCI. Anderzijds is een gebouw dat volledig uit hergebruikte materialen of producten bestaat en in de toekomst volledig hergebruikt kan worden, een volledig 'circulair' gebouw en scoort 100% op de MCI. In de praktijk zullen gebouwen een score hebben tussen 0-100%.

De MCI beoordeelt een gebouw gedurende 3 levensfasen:

__*Bouwfase*__ : wat is de verhouding tussen nieuwe (virgin) en gerecyclede, hergebruikte of hernieuwbare grondstoffen?

__*Gebruiksfase*__: wat is de verwachte levensduur van de gebruikte producten ten opzichte van de gemiddelde levensduur van vergelijkbare producten?

__*Einde-levensduurfase*__: wat is de verhouding 'afval' tot 'hergebruik of recycling' van materialen en producten die vrijkomen bij de renovatie of sloop van een gebouw?

De circulariteitstoets kent 2 verschillende bepalingsmethoden:

- **Gebouw Circulariteit Indicator**: CI score van het gebouw op basis van de beschikbare gegevens;
- **Madaster Circulariteit Indicator**: gecorrigeerde Gebouw CI score op basis van correctiefactoren.

De Gebouw CI wordt gecorrigeerd door twee factoren waaronder de volledigheid van de in Madaster vastgelegde dataset in de totaalscore. Een circulair gebouw en bijbehorend materialenpaspoort werkt alleen voor producten en materialen die goed zijn vastgelegd. De correctie is gebaseerd op de volledigheid van het model op basis van het percentage van de massa waarvan het materiaal onbekend is, en de volledigheid van het model op basis van het percentage van de massa waarvan de NL-SfB-codering ontbreekt.


Een <a href="/files/nl/Toelichting_Madaster_Circulariteit_Indicator_v1.0_nl.pdf" target="_blank">uitgebreide toelichting</a> van de Madaster Circulariteit Indicator is ook beschikbaar.

### Losmaakbaarheid
De losmaakbaarheidsindex op gebouwniveau wordt berekend volgens een methodiek beschreven op de site van de Dutch Green Building Council (DGBC).
Binnen Madaster wordt gerekend met alle elementen die gekoppeld zijn aan producten met losmaakbaarheidsinformatie en een Milieukostenindicator.

### Inputstroom en Outputstroom
Inputstromen worden geclassificeerd op basis van Platform CB'23's definitie van maagdelijke en secundaire grondstoffen. Virgin grondstof wordt onderverdeeld in hernieuwbaar en niet-hernieuwbaar materiaal, waarbij hernieuwbaar materiaal verder wordt onderverdeeld in duurzaam geproduceerd en niet-duurzaam geproduceerd materiaal. Secundaire grondstof wordt onderverdeeld in materiaal uit hergebruik en materiaal uit recycling.

Outputstromen worden geclassificeerd op basis van de definitie van Platform CB'23. De output wordt onderverdeeld in materiaal dat beschikbaar is voor hergebruik, materiaal dat beschikbaar is voor recycling, materiaal voor storten en materiaal voor verbranding.

### Onbekende elementen
Onbekende elementen zijn elementen waarmee tijdens de berekeningen geen rekening is gehouden. Deze kunnen om 3 verschillende redenen voorkomen:

__*Elementen ontkoppeld*__ : deze elementen zijn niet gekoppeld aan een materiaal-/productdatabase en kunnen dus niet worden gerapporteerd.

__*Elementen met onbekende gebouwschil*__: deze elementen missen een classificatiecode en kunnen dus niet worden toegewezen aan een gebouwschil.

__*Elementen met gebrekkige geometrie*__: deze elementen hebben onvoldoende geometrie en kunnen dus niet worden gebruikt voor berekeningen.
